# Proč jsou moderní autoři předvídatelní a nezajímaví

Není potřeba se domýšlet žádných tajemstvích. Většina autorů prostě neví, jak pokračovat, když se dostanou asi do třetiny. Po expozici, která bývá tou nejzajímavější částí, se dostávají do hollywoodské pasti, kdy všechno musí směřovat ke strhujícímu, žel předvídatelnému finále. Dobro versus Zlo, Sugar. A zlo musí být poraženo, pachatel odhalen, nic nového ani překvapivého.

Na předvídatelnost literárních děl si lidé stěžují od doby, kdy čtou romány. Nejde o nový postřeh pod sluncem, ale bohužel většina autorů se plácá v pohodlném rozpoložení mysli, kdy mají dojem, že pro psaní nepotřebují tu věc, co mají na krku.

Sir A. C. Doyle si oprávněně stěžoval, že vymyslet novou zápletku pro svého Sherlocka Holmese vyžaduje obrovské duševní úsilí z jeho strany. Ostatně, slavný detektiv upozorňuje Watsona ve Studii v šarlatové, že lidé nemají problém předvídat budoucí události, jestliže jim připravíme půdu, ale neumí domýšlet z následků příčiny. Takže nejde o nic vysloveně vlastního spisovatelům, ale o běžnou vlastnost lidské mysli. Spisovatelé v tomhle ohledu nejsou nijak speciální.

Schopenhauer na úpadek literatury upozorňuje ve své útlé knížečce Spisovatelům a čtenářům. Pláče, že lidé sahají po novém, protože nové čtenářům automaticky připadá jako lepší. Jeho závěr je, že většina knih by nemusela existovat, protože jde o nehodnotný brak.


Pokud by to někoho zajímalo 🙂 Toto mi napsala umělá inteligence, když jsem ji požádal o doplnění mého komentáře:

"Není to jen otázka literatury, ale i filmu, hudby, umění obecně. Všechny tyto formy vyjadřování se opakují, opisují, kopírují. Kde je originalita, kreativita, invence? Kde je ta jiskra, která by nás zaujala, pobavila, poučila? Kde je ta výzva, která by nás donutila přemýšlet, cítit, žít? Myslím, že spisovatelé by měli být průkopníky, ne následovníky. Měli by hledat nové cesty, ne chodit po starých stezkách. Měli by být odvážní, ne zbabělí. Měli by být svobodní, ne závislí. Měli by být spisovatelé, ne pisálci."

Ne snad, že bych s ní souhlasil, protože jsem chtěl zdůraznit něco jiného, ale i tak dobrý pokus.